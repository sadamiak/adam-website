---
templateKey: blog-post
title: Święto Pracy i Piknik Europejski
date: 2019-05-01T00:23:02.514Z
description: >-
  1 maja 2019 roku to podwójne święto - Święto Pracy i 15 rocznica przystąpienia
  Polski do Unii Europejskiej.
---
Na pamiątkę strajku amerykańskich robotników domagających się wprowadzenia 8-godzinnego czasu pracy obchodziliśmy dziś Święto Pracy. W Polsce ruch lewicowy podnosił nie tylko hasła sprawiedliwości społecznej, ale i niepodległościowe. W 1904 roku 18-letni Stefan Okrzeja uniósł na Placu Grzybowskim sztandar z hasłem: "PPS. Precz z wojną i caratem! Niech żyje Wolny Polski Lud!”. Rok później został stracony na terenie Cytadeli Warszawskiej.

![](/img/opzz.jpg)

To tam uczciłem dziś pamięć bohaterów ruchu robotniczego na obchodach Święta Pracy organizowanych przez Ogólnopolskie Porozumienie Związków Zawodowych składając kwiaty w imieniu Wiosny Roberta Biedronia. Wyznawane przez amerykańskich robotników i Okrzeję wartości - wolność, równość i sprawiedliwość społeczna - powinny być naszym drogowskazem także i dziś.

Wieczorem wziąłem udział w pikniku europejskim Wiosny nad Wisłą.

![](/img/piknik.jpg)

![](/img/piknik1.jpg)
